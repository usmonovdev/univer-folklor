{
    "header": {
        "main": "Bosh sahifa",
        "personnel": "Xodimlar",
        "facultets": "Fakultetlar",
        "about": "Biz haqimizda",
        "council": "Ixtisoslashgan kengash"
    },
    "hero": {
        "title": "O’zbekiston Respublikasi Fanlar Akademiyasi, O’zbek tili, adabiyoti va folklori instituti"
    },
    "life": "Institut hayotidan lavhalar",
    "folklore": {
        "title": "Folklor bo'limi",
        "info": "Bugungi kunda o‘zbek xalq og‘zaki badiiy ijodini to‘plash, nashr etish va tadqiq etish borasida ulkan ishlarni amalga oshirib kelayotgan O‘zR FA Alisher Navoiy nomidagi Til va adabiyot instituti Folklor bo‘limining tashkiliy negizlari o‘zbek folklorshunosligining asoschisi H.T.Zarifov tashabbusi va bevosita ishtiroki bilan 1928-yilda tashkil etilgan O‘zbekiston Respublikasi Maorif xalq komissarligi ilmiy sho‘rosining O‘zbeklarni o‘rganish komiteti huzuridagi Etnografiya, folklor va arxeologiya bo‘yicha ilmiy-tekshirish kabinetidan boshlanadi. 1929-yilning dekabrida H.T.Zarifov mudir bo‘lgan bu kabinet yangidan tashkil etilgan O‘zbekiston davlat ilmiy-tekshirish instituti ixtiyoriga mustaqil (alohida) tuzilma sifatida beriladi (1929-1931).",
        "card": {
            "turdimov": {
                "name": "ТУРДИМОВ ШОМИРЗА ҒАНИЕВИЧ",
                "info": "Ўзбек халқ достонлари, қўшиқлари, мифологиясини ўрганишга доир йирик тадқиқотлари билан фольклоршунослик фани тараққиётига муносиб ҳисса қўшган Шомирза Ғаниевич Турдимов Самарқанд  вилоятининг Нурота (ҳозирда Қўработ) туманига қарашли Қўштамғали қишлоғидаги ўрта мактабни аъло баҳолар билан тугатгач, 1974–1979 йилларда ТошДУнинг филология факультетида ўқиган. 1979–1982 йилларда ЎзР ФА Алишер Навоий номидаги Тил ва адабиёт институти Фольклор бўлимида лаборат, 1982–1998 йилларда ЎзР ФА Ҳ.Сулаймонов номидаги Қўлёзмалар институти Фольклор секторида кичик илмий ходим, катта илмий ходим лавозимлари ишлаган. 1990–1994 йилларда Қўлёзмалар институти докторантурасида таҳсил олган. 1998–2016 йилларда ЎзР ФА Тил ва адабиёт институти Фольклор бўлимида катта илмий ходим, етакчи илмий ходим вазифасида ишлаган. 2016–2017 йилларда Алишер Навоий номидаги Тошкент давлат ўзбек тили ва адабиёти университети “Фольклоршунослик ва диалектология” кафедраси мудири бўлган. Ҳозирги кунда ЎзР ФА Ўзбек тили, адабиёти ва фольклори институти Фольклор бўлими мудири сифатида фаолият олиб бормоқда. Фольклоршуносликка ўзининг ўзбек халқ лирик қўшиқларидаги рамзларнинг поэтик табиатини таҳлил этишга доир қизиқарли ва, айни пайтда, ўзига хос илмий талқинларга бой бўлган “Лирик қўшиқларда рамз” (1981), “Ўзбек халқ лирик қўшиқларидаги хабарчи рамзлар ҳақида баъзи мулоҳазалар” (1984) каби мақолалари билан кириб келган Шомирза Турдимов ЎзР ФА Қўлёзмалар институти ҳамда Алишер Навоий номидаги Тил ва адабиёт институти (ҳозирги Ўзбек тили, адабиёти ва фольклори институти)нинг фольклор экспедициялари таркибида Бухоро, Жиззах, Сирдарё, Самарқанд  вилоятларида бир неча бор илмий сафарларда бўлиб, қўшиқ, эртак, афсона, чалдирмоқ каби фольклор жанрларига доир материаллар тўплади. Ўзининг илмий сафарлари давомида халқ қўшиқларининг ижро этилиш усуллари, жанрлар таркибининг сақланиш ҳолати ва ижрочилар маҳоратига доир кузатишлар олиб борди. Унинг “Рўмол” рамзининг семантикаси” (1985), “Ўзбек халқ қўшиқларида “том” рамзи”, “Ранго-ранг дунё (ўзбек лирик қўшиқларида оқ, қора, қизил рангларнинг поэтик табиати ҳақида)” (1987) мақолаларида халқ лирикасидаги поэтик рамзларнинг асосий типлари, уларнин тарихий-генетик асослари, рамзларнинг қўшиқ поэтик структурасидаги ўрни ва вазифалари каби фольклоршунослик учун ғоят муҳим бўлган назарий масалалар таҳлилга тортилди. Ўзининг кўп йиллик изланишлари натижасида 1987 йилда “Ўзбек халқ лирик қўшиқларида поэтик рамз ва унинг функцияси” мавзусидаги номзодлик диссертациясини ёқлади. “Гўрўғли” туркуми достонлари сюжетининг шаклланиши, айниқса, “Гўўғлининг туғилиши” достонининг тарихий асослари, шу туркумга мансуб эпик асарларнинг образлар тизими ва поэтикаси масалаларининг тадқиқ этилишида ҳам фольклоршунос олим Ш.Турдимовнинг муносиб ўрни бор. Унинг тадқиқотчи сифатида эпос масалалари билан қизиқиши бежиз эмас эди. Чунки 1983 йилда “Адабий мерос” журналининг 1-сонида чоп этилган “Қунтуғмиш” достонининг  яратилишига доир” номли мақоласида Эргаш Жуманбулбул ўғли эпик репертуарида қайд этилган бу қадимий достон сюжетининг манбалари, шаклланиш тарихи ва бадиий эволюциясига доир қизиқарли илмий  талқинларини илгари сурган эди. Шу боис, у ўзининг тадқиқотчилик фаолиятида ўзбек халқ эпоси, хусусан, “Гўрўғли” туркуми достонларининг образлар тизими ва анъанавий мотивлар таркибини ўрганишга алоҳида эътибор қаритиб келади. Олимнинг “Ҳасан Кўлбар, Ҳасан Чопсон, Ҳасан якдаста образлари ҳақида” (1995), “Гўрўғли” туркумидаги Аҳмад Сардор образи хусусида” (1998), “Гўрўғли” номи хусусида” (2000), “Гўрўғли” туркумида Хизр образи” (2006), “Гўрўғли” достони ва қуёш топинчи билан боғлиқ тасаввурлар” (2011) сингари илмий мақолаларида бу туркумга мансуб халқ достонларининг композицион қурилишида муҳим ўрин тутадиган асосий персонажларнинг тарихий-генетик илдизлари ойдинлаштирилиб, уларнинг ўзига хос хусусиятлари атрофлича ёритилган. Ўзбек эпосшунослигида Ш.Турдимовнинг “Алплик тизими ҳақидаги тасаввурлар ва “Алпомиш” достони” (1998) ва “Гўрўғли” достонларида алплик тизими” (2007) номли мақолаларида илгари сурилган халқ достонларидаги “алплик тизими” ва унинг хусусиятларига доир илмий-назарий қарашлари алоҳида қизиқиш уйғотди. Шомонлик тизимидаги инициация (initiation) жараёнига билан қаҳрамон-алп образининг тадрижий босқичлари ўртасида ўзаро боғлиқлик ва муштараклик мавжудлигини аниқлаган олим ўзбек халқ эпосидаги “алплик тизими”нинг “бўлажак қаҳрамоннинг туғилмасданоқ “танланган”, яъни ҳомий эранлар назарида бўлиши”, “алплик дардига йўлиқиш “танланган” қаҳрамон ва “танловчилар”, яъни ҳомий эранлар ўртасида бевосита мулоқотнинг бошланганлигини билдириши”, “қаҳрамоннинг алплик куч-қудратига, билимига, сеҳрли хусусиятларига, белгиларига эга бўлиши”, “қаҳрамоннинг эранлардан алплик қурол-аслаҳаларни олиши”, “қаҳрамоннинг алп сифатида ўз куч-қудратини амалга намоён этиши ва халқ томонидан алп сифатида тан олиниши”, “қаҳрамонга ҳамкор жанговар отнинг ҳам алп босиб ўтган синов ва тоблаш жараёнларидан бир-бир ўтказилиши” каби асосий тамойилларини аниқлашга муваффақ бўлган. Олим «Гўрўғли» достонлари генезисини Марказий Осиё – Туркистон ҳудудида қадим сак, массагет, ўғиз, қипчоқ эпик анъаналари билан боғлиқ ўлиб тирилувчи табиат кучлари ва қуёш тақвимига туташган мавсумий мифлар туркумига боғлаб талқин этади. Достон пайдо бўлган вақтни эрадан аввалги минг йилликларда деб кўрсатади. Достон талқинидаги давлатчилик тизимининг – тахтга эгаликнинг она авлод тамонидан танланиши асосида онахоқонлик (матерархат) тизимида турганлигини исботлайди. «Гўрўғли» достон сюжетининг мифологик асосдан эпик сатҳга тадрижий ўтганлигини ва мифологик қаҳрамонларнинг эпик заминда бидий-эстетик талқин олганлигини ва шу тартибда «Гўрўғли» достонлари мумтоз эпос намунасига айланганлигини илмий-назарий жиҳатдан исботлаб беради. Ш.Турдимов ўзининг халқ эпосида қадимий эътиқодларнинг акс этиши, “Гўрўғли” туркуми достонларининг образлар силсиласи, сюжет ва мотивлар таркибининг генетик асосларига доир тадқиқотларини “Гўрўғли” достонларининг генезиси ва тадрижий босқичлари” (2011), “Этнос ва эпос” (2012), “Ҳикмат хазинаси” (2016) каби монографияларида умумлаштирди. Ўзбек мифологияси билан боғлиқ янги талқиндаги илмий қарашларини «Ўзбек мифологияси ва фольклори» (2023) китобида жамоатчиликка тақдим этди. 2011 йилда эса “Гўрўғли” достонларининг генезиси ва тадрижий босқичлари” мавзусида докторлик диссертациясини ҳимоя қилди. Фольклоршунос Ш.Турдимов ўзбек халқ достонларининг сюжетларини қиёсий таҳлил қилиш асосида собиқ Қўлёзмалар институти фольклор фондидаги материаллар асосида ўз ҳамкасблари “Ўзбек халқ достонлари каталоги”ни тузишда иштирок этган. Ўзбек халқ эртаклари, болалар фольклори намуналари ҳамда наврўз байрамини мадҳ этувчи ғазаллар, шеърлар ва халқ қўшиқларини тўплаб нашр эттирган. Наврўз байрамининг моҳияти ва унда ижро этиладиган халқ қўшиқларини ўрганди. Фольклоршунос олим Ж.Эшонқулов билан ҳамкорликда ўзбек фольклори ва ёзма адабиётидаги наврўзга бағишланган асарларни тўплаб, “Наврўз нашидаси: наврўз байрами билан боғлиқ қўшиқлар, ғазаллар, шеърлар” (2009) ва “Наврўз қўшиқлари: тадқиқот, мажмуа” (2010) каби китобларни чоп эттирди. Бундан ташқари, ўзбек мифологияси ва демонологияси, фольклор ва ёзма адабиёт, Қўрғон бахшиларининг халқ ижоди ва достончилик санъати ҳақидаги адабий-эстетик қарашлари, мақол ва чалдирмоқ жанрлари тадқиқига доир мақолалар ёзди. У ўзининг республика матбуотида мунтазам равишда чоп этилиб келаётган мақолаларида ўзбек фольклорининг маънавий-маданий тараққиётда тутган ўрни, миллий анъаналар ва урф-одатлар, халқ лирикасининг ўзига хос бадиий олами ва поэтик тимсоллари, халқ бахшиларининг бадиий маҳорати ва эпик репертуари, наврўз байрамининг миллий ва умуминсоний қадрият сифатидаги моҳиятини кенг тарғиб этиб келмоқда. Ўз илмий фаолиятини ўқув-педагогик жараён билан чамбарчас боғлиқ равишда олиб борган Ш.Турдимов Абдулла Қодирий номидаги Тошкент давлат маданият институтининг “Халқ ижодиёти” факультети талабаларига “Фольклоршуносликка кириш”, “Бадиҳагўйлик санъати”, “Фольклор ва этнография”, “Халқ ижодиёти” фанларидан дарс берди. Алишер Навоий номидаги Тошкент давлат ўзбек тили ва адабиёти университети ташкил этилгач, шу университетнинг “Фольклоршунослик ва диалектология” кафедрасини бошқариб, ўқув дастурлари ва режаларни шакллантириш, ўқув адабиётларини яратишдек машаққатли ишга катта ҳисса қўшди. Ҳозирда ана шу кафедра профессори сифатида талабаларга ўзбек халқ оғзаки бадиий ижодиётидан сабоқ бериб келмоқда. Ўзбекистон Республикаси Президенти Ш.М. Мирзиёевнинг 2019 йил 14 майдаги ПҚ-4320-сонли “Бахшичилик санъатини янада ривожлантириш чора-тадбирлари тўғрисида”ги қарори ижросини таъминлаш мақсадида ЎзР ФА Ўзбек тили, адабиёти ва фольклори институти Фольклор бўлимида бажарилаётган “Ўзбек халқ ижоди ёдгорликлари” 100 жилдлигини нашрга тайёрлаш ва уни текстологик ўрганиш масалалари” мавзусидаги фундаментал академик нашрнинг раҳбари ва иштирокчиси сифатида ўзбек халқ ижоди ёдгорликларининг таянч матнлар базасини шакллантириш ҳамда уларни нашрга тайёрлашда фаол қатнашиб келмоқда. Шомирза Турдимов ЎзР ФА Қўлёзмалар институти ҳамда Тил ва адабиёт институтининг фольклор экспедицияси таркибида Бухоро, Жиззах, Сирдарё, Самарқанд вилоятларида бир неча бор илмий сафарларда бўлиб, қўшиқ, эртак, афсона, чалдирмоқ каби фольклор жанрларига доир бой материаллар тўплаган. Ўзбек халқ оғзаки бадиий ижоди материаллари асосида ёзган “Йўл бўлсин” бадиий фильмининг сценарийси учун Ўзбекистон Республикаси Давлат мукофотига сазовор бўлган."
            },
            "narziqulova": {
                "name": "НАРЗИҚУЛОВА МАНЗУРА ТЎРАЕВНА",
                "info": "Фольклор ва ёзма адабиёт муносабати масаласини тадқиқ этган Нарзиқулова Манзура Тўраевна 1984–1989 йилларда ТошДУ (ҳозирги ЎзМУ)нинг Ўзбек филологияси факультетида таҳсил олган. 1996–1999 йилларда ЎзР ФА Алишер Навоий номидаги давлат Адабиёт музейининг кундузги аспирантурасида ўқиган. 1998–2004 йилларда Ўзбекистон Республикаси Президенти ҳузуридаги Давлат ва Жамият қурилиши академиясида 1-тоифали мутахассис бўлиб ишлаган. 2004–2016 йилларда ЎзР ФА Алишер Навоий номидаги Тил ва адабиёт институтининг Фольклор бўлимида катта илмий ходим бўлиб ишлаган. У 2020 йилдан ҳозирга қадар ЎзР ФА Ўзбек тили, адабиёти ва фольклори институтида Фольклор архиви мудири лавозимида ишлаб келмоқда. 2006 йилда “Сабъаи сайёр” достонида фольклоризмлар ва ўзбек фольклорида Баҳром сюжетининг талқини” мавзуида номзодлик диссертациясини ҳимоя қилган. “Миф, фольклор ва адабиёт” монографиясини М.Жўраев билан ҳаммуаллифликда нашрга тайёрлаган. Манзура Нарзиқулова фольклор ва ёзма адабиёт муносабати, фольклоризмларнинг манбалари ва уларнинг бадиий асар сюжет-композицион қурилишидаги поэтик ўрни масалаларини тадқиқ этган. У ЎзР ФА Ўзбек тили, адабиёти ва фольклори институтининг Фольклор архиви материалларини илмий тавсифлаш ва каталоглаштириш билан шуғулланиб келмоқда. Бугунги кунда Ўзбекистон Республикаси Президенти Ш.М. Мирзиёевнинг 2019 йил 14 майдаги ПҚ-4320-сонли “Бахшичилик санъатини янада ривожлантириш чора-тадбирлари тўғрисида”ги қарори ижросини таъминлаш мақсадида ЎзР ФА Ўзбек тили, адабиёти ва фольклори институти Фольклор бўлимида бажарилаётган “Ўзбек халқ ижоди ёдгорликлари” 100 жилдлигини нашрга тайёрлаш ва уни текстологик ўрганиш масалалари” мавзусидаги фундаментал академик нашр иштирокчиси сифатида халқ достонлари ҳамда эртакларининг таянч матнлар базасини шакллантириш ҳамда уларни нашрга тайёрлашда фаол қатнашиб келмоқда. У мазкур 100 жилдликнинг 2015 йилда нашр этилган 4-жилди (“Алпомиш” (достон), 2016 йилда нашр этилган 10-жилди (“Алпомиш” (достон) жилдларини нашрга тайёрлашда қатнашган."
            },
            "rasulova": {
                "name": "РАСУЛОВА ЗЕБИНИСО ЖАЛОЛИДДИНОВНА",
                "info": "Ўзбек халқ сеҳрли эртакларида анъанавий тарзда қўлланиладиган “ғаройиб буюм”ларнинг турлари, ўзига хос хусусиятлари, бадиий-эстетик вазифалари, тарихий-мифологик илдизларини монографик жиҳатдан тадқиқ этган Расулова Зебинисо Жалолиддиновна 1997 йилда Бухоро давлат университетининг ўзбек филологияси факультетини филолог, ўзбек тили ва адабиёти ўқитувчиси мутахассислиги буйича тамомлаган. 1997–2000 йилларда Бухоро шаҳридаги 14-ўрта мактабда ўқитувчи лавозимида иш фаолиятини бошлаган. 2000–2001 йилларда Бухоро давлат университети ўзбек филологияси факультети оператори, 2001-2004 йилларда шу университетнинг ўзбек тилшунослиги кафедраси ўқитувчиси бўлиб ишлаган. 2004–2005 йилларда университетнинг Фольклор ва янги ўзбек адабиёти кафедраси стажер-тадқиқотчиси бўлган. 2005–2006 йилларда Бухоро педагогика коллежи ўқитувчиси лавозимида ишлаган. 2006–2009 йилларда Бухоро давлат университети аспирантурасида таҳсил олган. 2012 йилдан ҳозирга қадар ЎзР ФА Ўзбек тили, адабиёти ва фольклори институтида катта илмий ходим бўлиб ишлаб келмоқда. 2012 йилда “Ўзбек халқ сеҳрли эртакларида “ғаройиб буюмлар (спецификаси, генезиси ва бадиияти)” мавзуидаги номзодлик диссертациясини ҳимоя қилган. З.Ж.Расулова ўзбек халқ сеҳрли эртаклари бадиий қурилишида муҳим ком позицион ахамият касб этувчи сюжет элементи сифатида қўлланилган “ғаройиб буюм”ларнинг ўзига хос хусусиятларини очиб берган. Ўзбек халқ сеҳрли эртакларидаги “ғаройиб буюм”ларнинг асосий турлари тасниф қилган,  ўзбек халқ сеҳрли эртакларидаги “ғаройиб буюм”ларнинг бадиий-эстетик вазифаларини кўрсатиб берган. “Ғаройиб буюм”ларнинг  тарихий-мифологик асослари ҳамда уларнинг келиб чиқишида табу ва маросим фольклорининг ўрнини аниқлаган. У “ғаройиб буюм”ларнинг бадиий талқинига хос хусусиятларни ўрганиш асосида  “ғаройиб буюм”ли сеҳрли эртакларнинг мотивлар таркибини аниқлаб, уларнинг таснифини амалга оширган. Ўзбекистон Республикаси Президенти Ш.М. Мирзиёевнинг 2019 йил 14 майдаги ПҚ-4320-сонли “Бахшичилик санъатини янада ривожлантириш чора-тадбирлари тўғрисида”ги қарори ижросини таъминлаш мақсадида ЎзР ФА Ўзбек тили, адабиёти ва фольклори институти Фольклор бўлимида бажарилаётган “Ўзбек халқ ижоди ёдгорликлари” 100 жилдлигини нашрга тайёрлаш ва уни текстологик ўрганиш масалалари” мавзусидаги фундаментал академик нашр иштирокчиси сифатида халқ эртакларининг таянч матнлар базасини шакллантириш ҳамда уларни нашрга тайёрлашда фаол қатнашиб келмоқда. У мазкур 100 жилдликнинг 2020 йилда нашр этилган 17-жилди (“Сув қизи” (эртаклар), 18-жилди (“Тирноғи тилла қиз” (эртаклар) ҳамда 2021 йилда нашр этилган 19 жилд (“Сумбул қуш” (эртаклар) жилдларини нашрга тайёрлашда қатнашган. 2017 йилда “Мактаб кутубхонаси” сериясида “Гўрўғли” туркумига мансуб “Шоҳдорхон” достонини нашрга тайёрлаб чоп эттирган."
            },
            "mirzaeva": {
                "name": "МИРЗАЕВА БАРНО ТЎРАЕВНА",
                "info": " Бебаҳо халқ оғзаки бадиий ижоди намуналарини тўплаш, ўрганиш билан бир қаторда уни халққа тақдим қилиш борасида салмоқли ишларни амалга оширган атоқли олим Ҳоди Тиллаевич Зарифовнинг назарий қарашларини тадқиқ этиб, ўзбек фольклоршунослиги тараққиётига муносиб ҳисса қўшиб келаётган Мирзаева Барно Тўраевна 1977-1987 йилларда 113-ўрта мактабда таҳсил олди. 1987 йили Тошкент давлат маданият институтининг Кутубхонашунослик ва библиография факультетига ўқишга кирди. 1991 йилда мазкур институтни тамомлагач, Бухоро давлат университети кутубхонасида 2008 йилгача ишлади. 2009-2011 йилларда ЎзР ФА Тил ва адабиёт институти аспирантурасида таҳсил олди. Барно Мирзаева 2012 йилдан ЎзР ФА Тил ва адабиёт институти Фольклор бўлимида кичик илмий ходим сифатида фаолиятини бошлаган. У 2008 йил Ўзбек тили ва адабиёти журнали бўйича 'Фольклорга оид мақолалар иблиографияси'ни тузиб нашрга тайёрлаган. Ҳоди Зарифов асос солган ўзбек фольклоршунослиги мактабининг Марказий Осиёдаги етакчи илмий мактаблардан бири даражасида танилиши ва бугунги ривожида фидоий фан ташкилотчиси, эпосшуносликнинг фундаментал назарий масалаларини юксак илмий даражада ҳал қилган йирик олим Тўра Мирзаев асарларининг библиографик кўрсаткичини тузган. Ҳозирги кунда ҳам мазкур институт (ЎзР ФА Ўзбек тили, адабиёти ва фольклори институти)нинг Фольклор бўлими катта илмий ходими сифатида фаолият олиб бормоқда. Ўзбекистон Республикаси Президенти Ш.М. Мирзиёевнинг 2019 йил 14 майдаги ПҚ-4320-сонли 'Бахшичилик санъатини янада ривожлантириш чора-тадбирлари тўғрисида'ги қарори ижросини таъминлаш мақсадида ЎзР ФА Ўзбек тили, адабиёти ва фольклори институти Фольклор бўлимида бажарилаётган 'Ўзбек халқ ижоди ёдгорликлари' 100 жилдлигини нашрга тайёрлаш ва уни текстологик ўрганиш масалалари' мавзусидаги фундаментал академик нашр иштирокчиси сифатида халқ достонларининг таянч матнлар базасини шакллантириш ҳамда уларни нашрга тайёрлашда фаол қатнашиб келмоқда. Мазкур 100 жилдликнинг 2015 йилда нашр этилган 6-жилди ('Эрали билан Шерали' (достон), 2020 йилда нашр этилган 16-жилди ('Ёдгор' (достон), 2021 йилда нашр этилган 20-жилди ('Алпомиш' (достон) жилдларини нашрга тайёрлашда қатнашган. 2022 йилда филология фанлари бўйича фалсафа доктори (PhD) илмий даражасини олиш учун 'Ўзбек фольклоршунослиги шаклланиши ва тараққиётида Ҳоди Зарифовнинг ўрни' мавзусида диссертациясини ёқлаган. Бугунги кунда академик Тўра Мирзаев илмий ижодида ўзбек эпосшунослигининг шаклланиш тарихи ва назарий масалаларини ўрганмоқда."
            },
            "juraeva": {
                "name": "ЖЎРАЕВА МУНИС ЮНУСОВНА",
                "info": "Халқ оғзаки ижодининг нодир жанрларидан бири - топишмоқ жанрининг тарихий асослари, генезисини тадқиқ этиб, ўзбек фольклоршунослиги тараққиётига муносиб ҳисса қўшиб келаётган Жўраева Мунис Юнусовна 1998-2002 йилларда Навоий давлат педагогика институтининг Ўзбек филологияси факультетида ўқиб, институтни имтиёзли диплом билан тамомлаган. 2001-2002 ўқув йилларида Алишер Навоий номидаги давлат стипендиясига сазовор бўлган. 2002-2004 йилларда Низомий номидаги Тошкент давлат педагогика университети Магистратура бўлимининг Ўзбек адабиёти йўналиши бўйича таҳсил олган. 2002-2003 ўқув йилларида Ўзбекистон Республикаси Президенти стипендиясини олган. У 2004 йилда 'Ўзбек халқ оғзаки ижодида эврилиш мотивини ўрганиш' мавзусидаги магистрлик диссертациясини ёқлаб, магистр илмий даражасига эга бўлган. 2005-2009 йилларда ЎзР ФА Тил ва адабиёт институти аспирантурасида таҳсил олган. 2010 йилдан ЎзР ФА Тил ва адабиёт институти Фольклор бўлимида кичик илмий ходим сифатида фаолиятини бошлаган. Ҳозирги кунда ҳам мазкур институт (ЎзР ФА Ўзбек тили, адабиёти ва фольклори институти)нинг Фольклор бўлими катта илмий ходими сифатида фаолият олиб бормоқда. 2017 йилда филология фанлари бўйича фалсафа доктори (PhD) илмий даражасини олиш учун 'Ўзбек халқ топишмоқлари генезиси' мавзусидаги диссертациясини ёқлаган. М.Жўраева ўзбек фольклорида эврилиш мотивининг ўзига хос эпик талқини ва халқ насри жанрларидаги бадиий вазифаларини тадқиқ этган. У ўзбек халқ топишмоқларининг тарихий асослари ва унинг тарихий тараққиёти, миф, табу, маросим билан боғлиқлик жиҳатлари, топишмоқ жавоби билан боғлиқ одатлар, анъаналарни ўрганган. Топишмоқ ва унинг мифологик асослари, ўзбек тилида табуистик лексика ва унинг топишмоқ жанри генезисида тутган ўрни, топишмоқ қўйиш ва унинг 'очуви' билан боғлиқ халқ анъаналари, ўрта аср қипчоқ ёзма ёдгорликларидаги топишмоқларнинг бадиий эволюцияси масалаларини изчил тадқиқ этган. 'Мактаб кутубхонаси' сериясида топишмоқ матнлари чоп эттирган (2015). 'Ўзбек фольклорида топишмоқ' (2011), 'Миф, маросим ва топишмоқ' (2021) номли монографиялари нашр қилинган. Мунис Жўраева ўзбек фольклоршунослиги тарихи, халқ насри эпик жанрларида тарихий шахслар образи талқини, халқ достонларининг сюжет қурилиши ва бадиияти масалаларига доир изланишлар ҳам олиб боради. У таниқли фольклоршунос олимлар О.Сафаров, А.Мусақулов ва М.Жўраевлар асарларининг библиографик кўрсаткичини тузган. ЎзР ФА Ўзбек тили, адабиёти ва фольклори институтида бажарилаётган 'Ўзбек халқ ижоди ёдгорликлари' 100 жилдлигини нашрга тайёрлаш ва уни текстологик ўрганиш масалалари' номли фундаментал илмий лойиҳасида иштирок этиб келяпти. У 'Ўзбек халқ ижоди ёдгорликлари' 100 жилдлигининг 2015 йилда нашр этилган бешинчи ('Ширин билан Шакар'), 2016 йилда чоп этилган саккизинчи ('Соҳибқирон'), 2018 йилда чоп этилган ўн иккинчи ('Орзигул') жилдларини нашрга тайёрлашда қатнашган. Шунингдек, ушбу 100 жилдликка киритилиши режалаштирилган 'Таркибадахшон', 'Интизор', 'Ойсулув', 'Зарнигор' жилдлари, топишмоқларнинг икки жилдлиги ҳамда ўзбек халқ мақолларининг алифбо тартибига асосланган уч жилдлигини нашрга тайёрлаган. Бугунги кунда фольклоршунос олим Маматқул Жўраевнинг ўзбек фольклоршунослиги тараққиётида тутган ўрнига оид масаларни ўрганмоқда."
            },
            "imomnazarova": {
                "name": "ИМОМНАЗАРОВА ШАҲОДАТХОН ХАБИТОВНА",
                "info": "Ўзбек халқ ўланларини тўплаш, тадқиқ ва тарғиб этиш билан изчил шуғулланиб ўз тадқиқотлари билан фольклоршунослик фани тараққиётига муносиб ҳисса қўшган истеъдодли ёш тадқиқотчи Шаҳодатбону Хабитовна Имомназарова 1989-1997 йилларда Фарғона вилояти Қўқон шаҳридаги 27-ўрта мактабда, 1997-1999 йилларда Қўқон шаҳри 28-ўрта мактаб қошидаги Ҳуқуқшунослик академик лицейида ўқиган. 2004-2008 йилларда (аввалги) Абдулла Қодирий номидаги Тошкент давлат Маданият институтининг Халқ бадиий ижодиёти факультетида ўқиб, мазкур институтни имтиёзли диплом билан тамомлаган. 2006-2007 ўқув йилларида Алишер Навоий номидаги давлат стипендиясига сазовор бўлган. 2008-2010 йилларда мазкур институтнинг магистратура босқичида ўқиб, имтиёзли тамомлаган. 2011-2012 йилларда ЎзР ФА Тил ва адабиёт институтининг аспиратура босқичини, 2012-2013 йилларда (илмий мезонлар ўзгарганлиги муносабати билан) мазкур институт докторантурасини тамомлаган. 2014 йилдан ЎзР ФА Ўзбек тили, адабиёти ва фольклори институти Фольклор бўлимида кичик илмий ходим, 2018 йилдан ҳозирги вақтга қадар катта илмий ходим лавозимида ишлаб келмоқда. 2018 йилда филология фанлари бўйича фалсафа доктори (PhD) илмий даражасини олиш учун 'Ўзбек фольклорида ўлан жанри (ўзига хос хусусиятлари, генезиси ва бадиияти)' мавзусидаги диссертациясини ёқлаган. Ш.Х.Имомназарова ўланларининг ўзига хос жанр хусусиятлари, тарихий-генетик асослари, типологияси ва поэтикасини тадқиқ этиб, ўлан ижрочилиги анъанасининг ҳозирги тарихий-фольклорий жараёндаги ҳолатини ойдинлаштирган. У ўзбек халқ ўланларининг ёзиб олиниши, нашр этилиши ва ўрганилиши тарихи, ўлан жанрининг ўзбек халқ қўшиқлари тизимида тутган ўрни, ўлан ижрочилигининг ўзига хос локал хусусиятлари, туркий халқлар фольклоридаги ўланларнинг типологик муштараклиги ва миллий ўзига хослиги, ўланларнинг поэтик табиати ва ўланчиларнинг сўз қўллашдаги бадиий маҳорати масалаларини ўрганган. Олиманинг илмий тадқиқотлари натижасида ўлан жанрининг тарихий асослари қадимги жамиятнинг дуал тузилишга асосланган оилавий-маиший муносабатлари, қабилалараро никоҳ расм-русмлари ҳамда қадимги никоҳ тўйи маросимларида ижро этилган рамзий-ритуал айтимларга бориб тақалиши аниқланган. У мазкур жанр номини билдирувчи атаманинг этимологиясини тадқиқ этиш асносида Марказий Осиё туркий халқлари фольклоридаги 'ўлан' (ўзбек), 'өлен' (туркман), 'өлең' (қозоқ), 'йөлән' (уйғур) атамаларининг этимологик асоси қадимги туркийлар тилида 'куйламоқ', 'алқамоқ' маъноларини билдирувчи 'ол/ул' феъли негизисида ясалиб, 'қўшиқ' маъносида қўлланилган 'ула' лексемасига алоқадордир деган янги илмий концепцияни илгари сурган. У Ўзбекистон Республикаси Вазирлар Маҳкамасининг 2010 йил 7 октябрдаги '2010-2020 йилларга мўлжалланган номоддий маданий мерос объектларини муҳофаза қилиш, асраш, тарғиб қилиш ва улардан фойдаланиш Давлат дастурини тасдиқлаш тўғрисида' 222-сон қарори ижросини таъминлаш мақсадида 2012 йилда Маданият вазирлиги томонидан ташкил этилган 'Фарғона фольклор экспедицияси'да иштирок этган. Ўзбекистон Республикаси Президенти Ш.М. Мирзиёевнинг 2019 йил 14 майдаги ПҚ-4320-сонли 'Бахшичилик санъатини янада ривожлантириш чора-тадбирлари тўғрисида'ги қарори ижросини таъминлаш мақсадида ЎзР ФА Ўзбек тили, адабиёти ва фольклори институти Фольклор бўлимида бажарилаётган 'Ўзбек халқ ижоди ёдгорликлари' 100 жилдлигини нашрга тайёрлаш ва уни текстологик ўрганиш масалалари' мавзусидаги фундаментал академик нашр иштирокчиси сифатида ўзбек халқ ўланларининг таянч матнлар базасини шакллантириш ҳамда уларни нашрга тайёрлашда фаол қатнашиб келмоқда. Ўзбек халқ ўланларидан иборат икки жилдни, шунингдек, халқ достонларидан тузилган 'Зулфизар', 'Гулгун пари' жилдларини нашрга тайёрлашда қатнашган. Бугунги кунда Ўзбек халқ қўшиқларининг назарий масалаларини ўрганмоқда."
            },
            "jumanov": {
                "name": "ЖУМАНОВ ЭЛБЕК ЭРКИНОВИЧ",
                "info": "Халқ эртаклари поэтикасини татбиқ этиб, ўзбек фольклоршунослиги тараққиётига муносиб ҳисса қўшиб келаётган Жуманов Элбек Эркинович 1993-2001 йилларда Қашқадарё вилояти Қамаши туманидаги 14-умумтаълим мактабида, 2001-2003 йилларда Қарши давлат университети қошидаги лицей-интернатда таҳсил олган. 2003 йили Қарши давлат университетининг Ўзбек филологияси факультетига ўқишга кирди. 2007 йилда мазкур университетни тамомлади. 2017-2019 йилларда Алишер Навоий номидаги Тошкент давлат Ўзбек тили ва адабиёти университетида (магистратура босқичида) ўқиган. 2006-2008 йилларда Қашқадарё вилояти ҳокимлиги муассислигидаги 'Қашқадарё' газетасида мухбир бўлиб ишлаган. 2008-2011 йилларда мухбирлик фаолиятини 'Ҳуррият' газетасида давом эттирган. 2011-2013 йилларда эса 'Маҳалла' газетасида бўлим муҳаррири лавозимида меҳнат қилган. 2013-2015 йилларда Оммавий коммуникациялар соҳасидаги мониторинг марказида инспектор бўлиб ишлаган. 2015-2017 йилларда 'Академнашр' нашриётида муҳаррирлик қилган. 2017-2020 йилларда Ўзбекистон Республикаси Фанлар академиясининг 'Фан' нашриётида муҳаррир бўлиб ишлаган. 2020-2022 йиллларда Мирзо Улуғбек номидаги Ўзбекистон Миллий университетининг 10.00.08 - Фольклошунослик ихтисослиги бўйича таянч докторантурасида таҳсил олган. 2022 йилда филология фанлари бўйича фалсафа доктори (PhD) илмий даражасини олиш учун 'Ўзбек халқ эртакларида эпик формулалар' мавзусида диссертациясини қлаган. Элбек Жуманов 2022 йилдан ЎзР ФА Ўзбек тили, адабиёти ва фольклори институти Фольклор бўлимида кичик илмий ходим сифатида фаолиятини бошлаган. Ҳозирги кунда ҳам мазкур институт (ЎзР ФА Ўзбек тили, адабиёти ва фольклори институти)нинг Фольклор бўлими катта илмий ходими сифатида фаолият олиб бормоқда. Ўзбекистон Республикаси Президентининг 2019 йил 14 майдаги ПҚ-4320-сонли 'Бахшичилик санъатини янада ривожлантириш чора-тадбирлари тўғрисида'ги қарори ижросини таъминлаш мақсадида ЎзР ФА Ўзбек тили, адабиёти ва фольклори институти Фольклор бўлимида бажарилаётган 'Ўзбек халқ ижоди ёдгорликлари' 100 жилдлигини нашрга тайёрлаш ва уни текстологик ўрганиш масалалари' мавзусидаги фундаментал академик нашр иштирокчиси сифатида халқ эртакларининг таянч матнлар базасини шакллантириш ҳамда уларни нашрга тайёрлашда фаол қатнашиб келмоқда. Жуманов Элбек Эркиновичнинг 40 дан ортиқ илмий ва илмий-оммабоп мақолалари чоп этилган."
            },
            "yuldasheva": {
                "name": "ЮЛДАШЕВА ЗУҲРА НИЗАМИДДИНОВНА",
                "info": "Ўзбек халқ достонларидан 'Холдорхон' достонининг лисоний таҳлилини тадқиқ этиб келаётган Зуҳра Низомиддиновна Юлдашева 1993 йил Низомий номидаги Тошкент давлат педагогика институтига ўқишга кириб, 1998 йили ўзбек тили ва адабиёти ўқитувчиси мутахассислиги бўйича тамомлаган. 2012 йилдан ЎзР ФА Тил ва адабиёт институти Фольклор бўлимида кичик илмий ходим сифатида иш фаолиятини бошлаган. Ҳозирги кунда ЎзР ФА Ўзбек тили, адабиёти ва фольклори институтининг Фольклор бўлимида катта илмий ходими сифатида фаолият олиб бормоқда. Зуҳра Юлдашева 'Холдорхон' достонининг лисоний таҳлили' мавзусида филология фанлари бўйича фалсафа доктори (PhD) илмий даражасини олиш учун илмий иш устида ишламоқда. 2022 йилда 'Бувайда шевасидан ихчам луғат', 'Ўзбекча-туркча фразеологизмлар луғати', 'Ўзбекча-озарбайжонча фразеологизмлар луғати'ни М.Йўлдошев билан ҳаммуаллифликда нашрга тайёрлаган. Ўзбекистон Республикаси Президенти Ш.М. Мирзиёевнинг 2019 йил 14 майдаги ПҚ-4320-сонли 'Бахшичилик санъатини янада ривожлантириш чора-тадбирлари тўғрисида'ги қарори ижросини таъминлаш мақсадида ЎзР ФА Ўзбек тили, адабиёти ва фольклори институти Фольклор бўлимида бажарилаётган 'Ўзбек халқ ижоди ёдгорликлари' 100 жилдлигини нашрга тайёрлаш ва уни текстологик ўрганиш масалалари' мавзусидаги фундаментал академик нашр иштирокчиси сифатида халқ достонларининг таянч матнлар базасини шакллантириш ҳамда уларни нашрга тайёрлашда фаол қатнашиб келмоқда. У 'Ўзбек халқ ижоди ёдгорликлари' 100 жилдлигининг 2015 йилда нашр этилган бешинчи ('Ширин билан Шакар') жилдини нашрга тайёрлашда қатнашган."
            },
            "asqarova": {
                "name": "Жамила АСҚАРОВА",
                "info": "Ўзбек халқ эртакчилик анъаналари ва профессионал эртакчилар репертуарини ўрганган Жамила Асқарова 2003 йили Риштон туманидаги 2-иқтидорли болалар лицейини аъло баҳоларга битирган. 2003-2007 йилларда Ўзбекистон Давлат Жаҳон тиллари университетини имтиёзли диплом билан тамомлаб, 2014-2016 йилларда Ўзбекистон Миллий университетини магистратура бўлимида ўқиган. Бир неча йил 'Жаҳон адабиёти' журналида масъул муҳаррир лавозимида фаолият кўрсатган. 2018-2020 йилларда ЎзРФА Ўзбек тили, адабиёти ва фольклори институти таянч докторантура бўлимида ўқиган. 2020 йил 'Ўзбек халқ эртакчилиги ва эртак нашрларининг қиёсий тадқиқи' мавзусида диссертация ёқлаб, филология фанлари бўйича фалсафа доктори (PhD) илмий даражасини олди. 2019 йил Ўзбекистон Ёшлар иттифоқи ва Республика ёш олимлар кенгашининг 'Республика ёш олимларининг инновацион лойиҳалари' грант танловида иштирок этиб, 'Ижтимоий гуманитар фанлар' йўналишида ғолибликни қўлган киритган ҳамда грант асосида 'Профессионал эртакчилар репертуари' номли илмий рисоласи чоп этилган. 2021 йилда 'Ўзбек халқ эртакчилиги' номли монографияси чоп этилган. Ҳозирги кунда ҳам мазкур институт (ЎзР ФА Ўзбек тили, адабиёти ва фольклори институти)нинг Фольклор бўлими докторанти сифатида фаолият олиб бормоқда. Ўзбекистон Республикаси Президенти Ш.М. Мирзиёевнинг 2019 йил 14 майдаги ПҚ-4320-сонли 'Бахшичилик санъатини янада ривожлантириш чора-тадбирлари тўғрисида'ги қарори ижросини таъминлаш мақсадида ЎзР ФА Ўзбек тили, адабиёти ва фольклори институти Фольклор бўлимида бажарилаётган 'Ўзбек халқ ижоди ёдгорликлари' 100 жилдлигини нашрга тайёрлаш ва уни текстологик ўрганиш масалалари' мавзусидаги фундаментал академик нашр иштирокчиси сифатида халқ эртакларининг таянч матнлар базасини шакллантириш ҳамда уларни нашрга тайёрлашда фаол қатнашиб келмоқда. Бугунги кунда ўзбек халқ сеҳрли эртакларининг образлар тизими ва персонажлар функцияси каби назарий масалаларни ўрганмоқда."
            },
            "egamuratova": {
                "name": "ИГАМУРАТОВА ДИЛРАБО ЧАРИЕВНА",
                "info": "1991-1996 йилларда Термиз давлат университетининг рус тили ва адабиёти кундузги бўлимида таҳсил олган. 2009-2012 йиллар мобайнида ЎзР Фанлар академияси Алишер Навоий номидаги Тил ва адабиёт институтида стажер-тадқиқотчи сифатида илмий иш олиб борган. 2012-2016 йиллар Фанлар академияси Алишер Навоий номидаги Тил ва адабиёт институтида кичик илмий ходим. 2017 йилдан ҳозирга қадар ЎзР Фанлар академияси Ўзбек тили, адабиёти ва фольклори институтида ишлайди. 2017 йилдан Фольклор бўлимида кичик илмий ходим, 2022 йилдан ушбу бўлимда катта илмий ходими лавозимида фаолият юритмоқда. Ҳозирги кунда ҳам мазкур институт (ЎзР ФА Ўзбек тили, адабиёти ва фольклори институти)нинг Фольклор бўлими катта илмий ходими сифатида фаолият олиб бормоқда. Ўзбекистон Республикаси Президенти Ш.М. Мирзиёевнинг 2019 йил 14 майдаги ПҚ-4320-сонли 'Бахшичилик санъатини янада ривожлантириш чора-тадбирлари тўғрисида'ги қарори ижросини таъминлаш мақсадида ЎзР ФА Ўзбек тили, адабиёти ва фольклори институти Фольклор бўлимида бажарилаётган 'Ўзбек халқ ижоди ёдгорликлари' 100 жилдлигини нашрга тайёрлаш ва уни текстологик ўрганиш масалалари' мавзусидаги фундаментал академик нашр иштирокчиси сифатида халқ достонларининг таянч матнлар базасини шакллантириш ҳамда уларни нашрга тайёрлашда фаол қатнашиб келмоқда. Мазкур 100 жилдликка киритилган жилдларнинг резюмеларини рус тилига таржимасини амалга оширган. 2021 йилда 'Болалар саргузашт-фантастик насри ўзбекча таржималарининг ўзига хос хусусиятлари (Н.Носов ва А.Некрасов асарлари таржималари мисолида)' мавзусида филология фанлари бўйича фалсафа доктори (PhD) илмий даражасини олиш учун диссертация ҳимоя қилган. Н.Носов роман-эртаклари, қисслари ва А.Некрасов қиссасидаги шахс номлари ва предмет номлари каби 'гапирувчи' номлар таржималарининг ўзига хос жиҳатлари 'таржима қилиб бўладиган' ва 'таржима қилиб бўлмайдиган' тамойилларини, асарларидаги фразеологизмларни ўзбек тилига ўгириш билан боғлиқ жиҳатлар ёш болалар характер-хусусияти, фразеологизмлар таржимасида аслиятдаги сўз қўллаш услубини сақлаб қолишда таржимонлар маҳорати, роман-эртаклар таржималари нашрларида фантастик элементларнинг қайта яратилиши билан боғлиқ томонлар, уйдирмалар таржимаси асосида ёзувчиларнинг бадиий ниятининг ўзига хосликлари ўрганган. ХХ аср рус болалар адабиётини ўзбек тилидаги таржималари, адабий алоқалар ва таржимашунослик муаммоларига бағишланган 30дан ортиқ илмий ва илмий-оммабоп мақолалари Республика ва хориж матбуотида чоп этилган"
            }
        }
    },
    "facultets": {
        "title": "Fakultetlar",
        "right": "Maʼlumki, har bir millat faxrlanishi kerak boʼlgan eng oliy qadriyat bu ularning ona tilidir, chunki har bir til insoniyat olamining nomoddiy va maʼnaviy merosini asrashning eng kuchli quroli hisoblanadi. Maʼlumki, har bir millat faxrlanishi kerak boʼlgan eng oliy qadriyat bu ularning ona tilidir, chunki har bir til insoniyat olamining nomoddiy va maʼnaviy merosini asrashning eng kuchli quroli hisoblanadi.",
        "left": "Maʼlumki, har bir millat faxrlanishi kerak boʼlgan eng oliy qadriyat bu ularning ona tilidir, chunki har bir til insoniyat olamining nomoddiy va maʼnaviy merosini asrashning eng kuchli quroli hisoblanadi. Maʼlumki, har bir millat faxrlanishi kerak boʼlgan eng oliy qadriyat bu ularning ona tilidir, chunki har bir til insoniyat olamining nomoddiy va maʼnaviy merosini asrashning eng kuchli quroli hisoblanadi. Maʼlumki, har bir millat faxrlanishi kerak boʼlgan eng oliy qadriyat bu ularning ona tilidir, chunki har bir til insoniyat olamining nomoddiy va maʼnaviy merosini asrashning eng kuchli quroli hisoblanadi.",
        "author": {
            "name": "ТУРДИМОВ ШОМИРЗА ҒАНИЕВИЧ",
            "position": "Фольклор бўлими раҳбари"
        }
    },
    "festivals": {
        "title": "Festival va Tanlovlar",
        "desc": "Maʼlumki, har bir millat faxrlanishi kerak boʼlgan eng oliy qadriyat bu ularning ona tilidir, chunki har bir til insoniyat olamining nomoddiy va maʼnaviy merosini asrashning eng kuchli quroli hisoblanadi. Maʼlumki, har bir millat faxrlanishi kerak boʼlgan eng oliy qadriyat bu ularning ona tilidir, chunki har bir til insoniyat olamining nomoddiy va maʼnaviy merosini asrashning eng kuchli quroli hisoblanadi. Maʼlumki, har bir millat faxrlanishi kerak boʼlgan eng oliy qadriyat bu ularning ona tilidir, chunki har bir til insoniyat olamining nomoddiy va maʼnaviy merosini asrashning eng kuchli quroli hisoblanadi."
    },
    "footer": {
        "main": {
            "title": "Bosh sahifa",
            "personnel": "Xodimlar",
            "facultets": "Fakultetlar"
        },
        "about": {
            "title": "Biz haqimizda",
            "section": "Folklor bo’lim",
            "facultet_about": "Fakultetlar haqida"
        },
        "council": {
            "title": "Ixtisoslashgan kengash",
            "festivals": "Festival va tanlovlar"
        },
        "socials": "Ijtimoiy tarmoqlarimiz",
        "coders": "Sayt yaratuvchisi:"
    },
    "helpers": {
        "read_more": "Ko’proq o’qish",
        "see_all": "Barchasini ko’rish",
        "close": "Yopish"
    }
}